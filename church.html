
<!DOCTYPE html>
<html>
<head>

<meta charset="utf-8">
<title>BINYAM
</title>
<link rel="stylesheet" type=""text/css" href="css/description.css">
<style>
div
{
font-size:13px;
margin:0px 280px 0px 280px;
} 
h2
{
margin:0px 50px 0px 80px;
}

  </style>

</head>

<body style="background-image:url('./pics/ek.jpg');width:100%; height:100%;">

<h1>ገዳማት:</h1>
<pre>
  <h1>1.ገርዓልታ(Ger'alta)</h1>

         *127ኪ.ሜ ካብ መቐለ፣910ኪ.ሜ ካብ ኣዲስ ኣበባ ርሒቑ ይርከብ።

         *ገርዓልታ ሰሓብቲ ሰንሰለታዊ ጎበታት ዝሓቐፈ እዩ።እዞም ጎቦታት ብጥበብ ስእሊ ዘጌፁን ጥንታዊ 
          መፃሕፍቲ ብራናታትን ዝሓዙ እዮም።

         *ኣብ ዓለም ብበዝሖም ተወዳዳሪ ዘይብሎም ካብ ከውሒ ዝተፀረቡ (ካልኦት ከባብታት ምብራቓዊ
          ትግራይ ሓዊሱ ልዕሊ 140) ኣብያተ ክርስትያናት፣ገዳማትን ደብርታትን ዝሓቖፉ እዮም።

         *ኣብ ሰማይ ዘሎ ቤተ ክርስትያን ዝተብሃለሉ ኣቡነ-የማእታ ሓዊሱ ማርያም ቆርቆር፣ዳኒኤል ቆርቆር ፣
           ኣቡነ ገ/ሚካኤል ቆራ፣ኣቡነ ኣብራሃም ደብረፅዮን፣ማርያም ጳጳሰይቲ፣ወዘተ...ካብቶም ካብ ከውሒ 
           ዝተፀረቡን መፍራሕቲ ፀድፍታት ደይብካ ዝርከቡን ኣብያተ ክርስትያናት እዮም።
     
           <h1>2.ኣብርሃ ወ ኣፅብሃ</h1>

         *ካብ ውቕሮ ናብ ገራዓልታ ኣብ ዝወስድ ጠጠር መንገዲ 17ኪ.ሜ ርሕቐት ይርከብ።

         *ብነገስታት ኢዛናን ሳይዛናን (ደሓር ኣብርሃን ኣፅብሃን) ናይ መጀመርታ ጥምቀት ዝተፈፀመሉ ( ክርስትና 
          ዝተቐበልሉ) ከባቢ ይርከብ።

         *ኣብዚ ቦታ ባዕሎም ዘስርሕዎን ብሽሞም ዝተሰየመን ካብ ከውሒ ዝተፀረበን ውሽጡ ብጥንታዊ ሃይማኖታዊ
          ስእልታት ዝተማላኽዐ ቤተክርስትያን ኣብርሃ ወ ኣፅብሃ ይርከብ።

         *ኣዶ ንጉሳት ኣብርሃን ኣፅብሃን ተወላዲት እዚ ከባቢ ነይረን።
 
         *ውሽጡ ብመስቀለኛ ቅርፅታት ዝተጋየፀ ምናልባት እውን ካብቶም ካብ ከውሒ ዝተፀረቡ ኣብያተ ክርስትያናት
           እቲ ዝዓበየ፣ብቕርፅታት ዘጌፀ ዓበይቲ ዓንድታትን ሰርወታትን ዝተደገፈ መስቀል ኣለዎ።
 
         *ካብ ዝህነፅ ድሕሪ ክፍለ ዘመናት ብንግስቲ ዮዲት ጉድኣት ዝበፅሖ እንትኾን ናብ ውሽጢ ክትኣቱ ምስ ሞኮረት 
          ሰማያዊ ህቦብላ ኣልዒሉ ናብ ከባቢ ውቕሮ ከምዝወርወራን ተሳቕያ ከምዝሞተትን ይንገር።

         *ዓመታዊ ንግደቱ ኣዝዩ ድሙቕ ብዝኾነ ኣከባብራ ዓሰርተታት ኣሽሓት ኣመንቲ ኣብ ኣብ ዝተረኸብሉ ጥቅምቲ 4
           ይኽበር።
 
         *ካብ ሃፍቲ እቲ ቤተክርስትያን ሓደ ካብ ወርቂ ዝተሰርሐ ጫማ ንጉስ ኣፅብሃ ኣብ ቤተ መዘክር እቲ ቤተ ክርስትያን
           ብዕዙዝ ጥንቃቐ ተቐሚጡ ይርከብ።
      
                  <h1>3.ደብረ ዳሞ</h1>

         *ኣብ ዱምዱም ጫፍ ጎቦ ዝርከብ ኣብ ኣፍሪካ ናይ መጀመርያ ገዳም ምዃኑ ዝእመነሉ ኣብ 4ይ-6ይ ክ/ዘ ኣብ ዘሎ
          ጊዘ ውሽጢ ብዘመነ ንጉስ ገብረመስቀል ካብቶም 9 ፃድቃናት ሓደ ብዝኾኑ ብኣቡነ ኣረጋዊ ዝተሰርሐ እዩ።        
 
         *ናብ ጫፍ እቲ ገዳም ንምብፃሕ ካብ ቆርበት 10 ኣብዑር ዝተሰርሐ ረጒድ ገመድ ኣብ መዓንጣኻ ኣሲርካ ብእግርኻ 
           ኣብቲ ፀድፊ እንዳረገፅካ፣ብኢድካ ገመድ ሒዝካ 15 ሜትር ንላዕሊ ቀጥ ዝበለ ገደል ትሓኩር።ኣብ ላዕሊ ዘለው ኣቕሽትን
           ዲያቆናትን እውን ከይደኸምካ በቲ ገመድ ይስሕቡኻ።
 
         *ኣብ ገድለ ኣቡነ ኣረጋዊ ከምዝሰፈረ ኣቡነ ኣረጋዊ ብብዙሕ ፀሎትን ልመናን ፈጣሪ ሰሚዑ ዓብዪ ገበል ልኢኹ፤
           ብሓገዝ እዚ ገበል ናብ ጫፍ እቲ ጎቦ ወፂኦም ነቲ ገመድ ከምዝመስረቱን፤ክስራሕ እንከሎ ካብ መሬት ናብ ጫፍ 
           እቲ ጎቦ ዘብፅሕ ናይ ዕንፀይቲ ርብርብ መሳልል ተሰሪሑ ከምዝነበረ ይንገር።

         *ደሓር ተሰሪሑ ምስተወደአ ኣቡነ ኣረጋዊ ገበል ተጠምጢሞም ምውፀኦም ንምዝካር እቲ ርብርብ ዕንፀይቲ ፈሪሱ
           ብገመድ ክኸውን ንንጉስ ገ/መስቀል "እቲ ርብርብ ዕንፅይቲ 'ዳህምሞ(ኣፍርሶ)'" ኢሎም ብዝነገርዎ መሰረት 
           ፈሪሱ ብገመድ ክኸውን ከምዝተገበረን እቲ ገዳም ድማ "ደብረ ዳህምሞ" ከምዝተብሃለ ድሕሪ ጊዘ ደብረ ዳሞ 
           ናብ ዝብል ከምዝተቐየረን ይግለፅ።

         *ኣብ 1948ዓ/ም ሕድሳት ዝተገበረሉ እዚ ገዳም ሕዚ እውን ጥንታዊ መልክዑ ኮለል ኢሉ ይረአ።

         *ቅርፅታት ኣሰራርሓ መንደቑ፣በሪ፣መስኮትን ካልኦት ኣካላቱን ካብ ቅርፂ ሓወልቲ ኣክሱም ዝተወሰደ እዩ።

         *ዓንድታቱ ሰርወን ሰንቀን ብዝተጠማዘዙ ጥበባት ዕንፀይቲ ዝተመላኽዑ እንስሳት ዘገዳም ኢትዮጵያ ዘመላኽቱ እዮም።


         *ደብረ ዳሞ ንነዊሕ ዘመናት መዕቖቢ ሃይማኖታዊ ቅርስታት ኮይኑ ዘገልገለን ጥንታዊ ሃፍትታት ስነ ፅሑፍ ኢትዮጵያ
           ዝርከበሉ ማእኸል ምርምርን መፅናዕትን ኮይኑ ዘገልግል ዘሎን ገዳም እዩ
    
                  <h1>4.ጉንዳ ጉንዶ</h1>

         *ጉንዳ ጉንዶ ካብ መቐለ 219ኪ.ሜ ርሒቑ ብዕዳጋ ሓሙስ ንሰሜን ተጓዒዝካ ዝርከብ ጥንታዊ ገዳም እዩ።

         *ብምዕራብ ቀጥ ዝበለ ገደል፣ብምብራቕ ናብ ዓፋር ዝወርድ ሃሚ መሬት ዘዋስኖ ናይ በረኻ ገነት እዩ።

         *ብኣባ እስጢፋኖስ ዝተመስረተ እዚ ገዳም ካብ ካልኦት ገዳማት ዝፍለ መስርሕ ዘለዎ እዩ።

         *ጉንዳ ጉንዶ ብቅድስቲ ማርያም ዝፅዋዕ ኮይኑ ብግእዝ ስነ ፅሑፋት፣ብበዝሒ ጥንታዊ መፃሓፍቲ፣ብፍሩይን 
          ጥዑምን ኣራንሽን ሙዝን ከምኡ እውን ብዕድመ ፀገብ ናይ ብራና መፃሓፍቱ፣መስቀላቱን ኣክሊላቱን ይፍለጥ።

         *ብጭቃን ዕንፀይትን ዝተሰርሐ ኮይኑ 4 መስቀለኛ ዓንድታትን 12 ሰርወታትን ኣለውዎ።

         *ጥሪ 21 ዝኽበር ዓመታዊ ንግደቱ ብቡዝሓት ኣመንቲ ደሚቑ ይውዕል።

         *ናብቲ ገዳም ደቂ ኣንስትዮ ክኣትዋ ኣይፈቀድን፤እቶም ኣቕሽቲ ክሳብ በሪ ሒዞሙለን ይሞፁ።

         *ብጎቦታት ዝተኸበበ ቀልብኻ ዝስሕብ ኣቀማምጣ መሬት ዘለዎ ኣብ ዓሚቊ ጉርዒ ዝርከብ እዚ ገዳም ካብ 
          ካሊእ ከባብታት ትግራይ ኣዝዩ ዝተፈለየ እዩ።

         *ነበርቲ እቲ ኸባቢ ብሄረሰብ ኢሮብ እንትኾኑ ፈተውቲ ሰብን ተቐበልቲ ጋሻን እዮም።
     
               <h1>5.ኣባ ገሪማ</h1>
          
         *ካብ ዓድዋ 5ኪ.ሜ ንምብራቕ ዝርከብ ኮይኑ ብ 494ዓ/ም ካብቶም 9 ፃድቃናት ሓደ ብዝኾኑ ኣባ ገሪማ ኣብ
           ዘመነ ንጉስ ገ/መስቀል ተመስሪቱ።

         *እዚ ገዳም "ወንጌል ገሪማ" ተባሂሉ ብሽሞም ዝፅዋዕ ጥንታዊ ሃይማኖታዊ መፅሓፍ ዝሓዘ እዩ።

         *ኣብ ዓለም ብዕድሚኡ ዝዓበየ እዚ ወንጌል ተመራመርቲ ኣብ መንጎ 330-650 ድሕሪ ልደተ ክርስቶስ (ድ.ል.ክ)
           ከምዝተፅሓፈ ይዛረቡ።

         *ኣፈታሪኽ ከምዝሕብሮ ኣባ ገሪማ እዚ ወንጌል ኣብ ሓደ መዓልቲ ፅሒፎም ኣኽውድእዎ እግዝኣብሄር እታ 
           ፀሓይ ከይትዓርብ ከምዘደንጎያ ይንገር።
 
         *ስእልታት ቅዱስ ማቴዎስ፣ማርቆስ፣ሉቃስን ዮውሃንስን ምስ ኣብ ዓለም ናይ መጀመርያ ስእሊ ህንፃ (ቤተ ሙኽራብ 
           ኣይህዳውያን) ኣብቲ መፅሓፍ ሰፊሩ ይርከብ።
 
         *መቓብር ናይ ጀጋኑ ጅግና ራእሲ ኣሉላ ኣባ ነጋ እውን ኣብዚ ገዳም ይርከብ።
     
                  <h1>6.ኣባ ዮሃኒ</h1>

         *ኣባ ዮሃኒ (ዮውሃንስ እውን ይበሃል) ኣብ ፍርቂ ሑቐ ዓብይ ጎቦ 300 ሜትር ደይብካ ዝርከብ ካብ ከውሒ 
          ዝተፀረበ ገዳም እዩ።

         *ካብ ዓብይ ዓዲ 14ኪ.ሜ ንወገን ሰሜን ምዕራብ ዝርከብ ኮይኑ ናይ 20 ደቒቓ ናይ እግሪ ጉዕዞ ዓቐብ ደይብካ
          ይርከብ።

         *ደቂ ተባዕትዮ ጥራሕ ክኣትው ይፍቀደሎም።
   
              <h1>7.ዋልድባ</h1>

         *ካብቶም ጥንታውያን ገዳማት ትግራይ ሓደ ኮይኑ ኣብ 490 ድ.ል.ክ ዝተመስረተ እዩ።

         *ኣብ ምዕራብ ትግራይ-ወልቃይት ዝርከብ ዋልድባ ካብ ሩባ ዛሬማ ንምዕራብ ኣብ 1,118 ሜትር ልዕሊ ፀፍሒ ባሕሪ
          ዝሰፈረ ካብጦም ብዡሓት ምሁራትን ፀሓፍትን ዘፍረዩ ጥንታዊ ሃይማኖታዊ ትምህርቲቤት ሓደ እዩ።
 
         *ኣዝዩ ብኣግራብ ኣብ ዝተሸፈነ ቦታ ኮይኑ ኣፈ ታሪኽ ከምዝሕብሮ ቅዱስ ዮሴፍ፣ቅድስቲ ማርያምን እየሱስ ክርስቶስን 
           ኣብ ግብፂ ኣብ ዝነበርሉ እዋን ነዚ ገዳም መፂኦም ጎብንዮምዎ ነይሮም።

         *ኣብ ዋልድባ ምስ በፅሑ ናብ እዮሩሳሌም ክምለሱ መልእኽቲ ተቐቢሎም ብኤርትራን የመንን ኣቢሎም ተመለሱ።

         *ገዳም ዋልድባ ብመኪና ኣይብፃሕን ብእግሪ ነዊሕ ተጓዒዝካ እዩ ዝርከብ።

         *ኣብ ቀረባ ርሕቐት እቲ ገዳም ዝተፈላለዩ ገዳማትን ኣብያተ ክርስትያናትን ይርከቡ።
   
              <h1>8.ደብረ ኣባይ</h1>

         *ደብረ ኣባይ ኣብ ጫፍ ጉርዒ ተከዘ ዝርከብ ጥንታዊ ገዳምን ኣብ ኢትዮጵያ ጥንታውን ግኑንን ሃይማኖታዊ ቤት 
          ትምህርቲ እዩ።

         *ብ 1327ዓ/ም (1334/35 ዓ/ም/ፈ) ብናይ ዋልድባ ቅዱስ ሳሙኤል(ቅዱስ ሳሙኤል ዘቆየፃ ዝብሉ እውን ኣለው) 
          ዝተመሰረተ እዩ።

         *እዚ ገዳም ምስ ታሪኽ ኢትዮጵያን ዓብዪ ምትእስሳር ኣለዎ።

         *ንጉስ ዘርኣያቆብ ክሳብ 14 ዕድሚኡ ኣብዚ ገዳም ተማሂሩ፤14 የካቲት 1831 ዓ/ም/ፈ ኲናት ደብረ ኣባይ ተኻይዱ።

         *ከም ገዳሙ ወ/ጊዮርግስ ዝበሉ ፍሉጣት ምሁራት ኢትዮጵያውያን ክሳብ መፋርቕ 1900ታታ ኣብዚ ገዳም ተማሂሮም።

         *ፖል ቢ ሄንዝ ብ 2001 ዓ/ም/ፈ ነዚ ገዳም ኣብ ዝጎብነየሉ እዋን "ኣብ ምዕባይ ዝርከብ ዓርሱ ክእሉ ዝነብር 80 ባሕተውቲ፣12 
          መነኮሳትን፣30 ኣቕሽትን ዝነብሩሉ" ኢሉ ነይሩ
      
              <h1>9.ጨለቖት</h1>

         *ጨለቖት ኣብ እንደርታ እትርከብ ልዕሊ 220 ዓመት ዘቑፀረት ከተማ እያ።

         *ካብ መቐለ 21ኪ.ሜ ንደቡብ፣ካብ ሕንጣሎ 10ኪ.ሜ ንሰሜን ኣብ 2100 ሜትር ልዕሊ ፀፍሒ ባሕሪ ትርከብ።

         *ራእሲ ወልደስላሴ ጨለቖት ዋና ከተመኦም ገይሮም ነይሮም።ንሄነሪ ሶልት እውን ብ 1810 ዓ/ም/ፈ ኣብኡ ተቐቢሎምዎ።

         *እዞም ራእዚ ኣብ ጨለቖት ንባዕሎም ቤተ መንግስቲ ንኣንስቶም ገዛውቲ ከምኡ እውን ደብሪ ጨለቖት ስላሴ ኣስሪሖም።

         *ፍሊፕስ ብሪግስ ዝተብሃለ ፀሓፊ ንህንፃ ጨለቖት ስላሴ "ሰሓቢ ኪነ ህንፃ፣ንትኹል ዓይነት ህንፃታት ፅቡቕ ኣብነት ዝኸውን 
          ብፍሉይ ጥበብ ስእሊ ዝማዕረገ" ኢሉ ገሊፅዎ ነይሩ።

         *ኣብ 1840ታት ፌሬትን ጋሊነርን ንጨለቖት ምስ ጎብነይዋ "ካብተን ዋን ከተማታት ኢትዮጵያ ሓንቲ ዝኾነት"ኢሎም ነይሮም።

         *ልዕሊ 3000 ነባራይ ከምዝነበራ እውን ፅሒፎም።

         *ራእሲ ወልደስላሴ ደብሪ ስላሴ ጨለቖት ክስራሕ ኣዚዞም።ተሰሪሑ ምስተወደአ ከመርቑ ተፀዊዖም ከዱ።ብፅቡቕ ፅርበት ዕንፀይቲ 
           ተሰሪሑ ምስራኣይዎ ገሪምዎም "ካብ እንታይ እዩ ተሰሪሑ?" ኢሎም ሓተቱ።"ካብ ቆት ዝበሃል ኦም" ኢሎም መለስሎ።ራእሲ 
           ድማ ጨለቖት ኢሎም መለሱ።ሽማ ጨለቖት ኮይና ይበሃል።

         *ኦም ቆት ሐዚ እውን ኣብ ግቢ እቲ ደብሪ ዝርከብ ረጒድን ነዊሕን ዓይነት ኦም እዩ።
 
         *ጨለቖት ዓዲ ራእሲ ኣርኣያ ድምፁ፤ናይ እንደርታ ኣማሓዳርን ኣማኻሪ ሃፀይ ዮውሃንስ እዩ።ራእሲ ኣርኣያ ሓያል ኣማሓዳሪ 
           ትግራይን ኣኩለግዛይን ኮይኖም እውን ኣገልጊሎም እዮም።

         *ኣዶ ሃፀይ ዮውሃንስ ወ/ሮ ኣመተ ስላሴ እውን ተወላዲት ጨለቖት እየን፤ጓል ደገዝማቲ ድምፁ ደቡብ።

         *ጨለቖት መቓብር ፍሉጣት ሰባት ዝሓዘት እውን እያ።

         *ሰበይቲ ሃፀይ ቴዎድሮስ 2ይ ንግስቲ ጥሩወርቅ ውቤ (ኣዶ ልኡላ ኣለማየሁ) ጓል ጓሎም ንራእሲ ወልደስላሴ ነይረን።መቓብረን 
           ኣብ ውሽጢ ስላሴ ጨለቖት ይርከብ።
 
         *መቓብር ቤተሰብ ራእሲ ኣርኣያ ድምፁ፣ራእሲ ወልደስላሴን ኣቡን ትግራይ ዝነበሩ ኣቡነ መርሃ ክርስቶስን እውን ኣብ ውሽጢ
          ቀፅሪ እዚ ደብሪ ይርከብ።

         *ንጉስ ሚንሊክ ንዓድዋ እንትወፍሩ በዚ ደብሪ እንዳሓለፉ "ስላሴ ኣቦይ ክስዕር እንተሓጊዝካኒ ዝሓዝክዎ ኩሉ ክገድፈልካ እየ" 
          ኢሎም ተመፃቢዖም ከምዝሓለፉን ድሕሪ ዓወት ከምቃሎም ብዙሕ ነገር ሓዲጎም ከምዝኸዱ ይንገር።


         *ብዙሓት ካብ ካልኦት ነገስታት ዝተበርከቱ ህያባት እውን ዘለዎ እዚ ደብሪ ዘመናዊ ቤተ መዘክር ኣስሪሑ ኣብ ምምላእ ይርከብ።

</pre>
</body>
</html>
