
<!DOCTYPE html>
<html>
<head>

<meta charset="utf-8">
<title>BINYAM
</title>
<link rel="stylesheet" type=""text/css" href="css/description.css">
<style>
div
{
font-size:13px;
margin:0px 280px 0px 280px;
} 
h2
{
margin:0px 50px 0px 80px;
}

  </style>

</head>

<body style="background-image:url('./pics/ek.jpg');width:100%; height:100%;">

<h1>ታሪኻዊ-ቦታ:</h1>
<pre>
        <h1>1.ድኣማት(Damat)</h1>
         *ድኣማት ማለት ቅድሚ ኣክሱም ዝተልዓለ ስርወ መንግስቲ እዩ።
        
         *ማእኸሉ ድማ ኣብ ከባቢ ኣክሱም ነይሩ።
        
         *ሓበሬታ ስለ ናይ እዚ ስርወ መንግስቲ ካብቲ ቦታ ብኻዕቲ ተገንዩ።
        
         *ሓደ ሓደ ናይ ድኣማት ኣማሓደርቲ ናይ ደቡብ ዓረብ ናይ ፖለቲካን ሃይማኖትን
         መዓርግ ዝኾነ ሙካሪብ(Mukarib) ይጥቀሙ ነይሮም።
        
         *እዚ ዘመላኽተና ድኣማታውያን ሓያልን ጠንካራን ዝኾነ ናይ ወፃኢ ርክብ  ምስ
          ደቡብ ዓረብ ከም ዝንበሮም እዩ።
        
         *ብተወሳኺ ስለ ናይ ድኣማት ሓቅታት ንርዳእ ካብቲ  ኳዕቲ ካብ ዝተረኸቡ  ብ 
        መራሕቲ ናይ 5ክፍል ዘመን ቅድሚ ልደተ ክርስቶስ(5000ዓ.ዓ)
        ዝተፅሓፉ ፅሑፋት እዩ።
        
         *ድኣማት ንንግዲ ዝኽኖ ወደብ ኣብ ባሕሪ ነጋሽ ዝርከብ ኣዱሊስ ዝተብሃለ ይጥቀም ነይሩ።
        
        <h1>2.ኣክሱም(Axum)</h1>
         *ካብ መቐለ 242ኪ.ሜ፣ካብ ኣዲስ ኣበባ 1033ኪ.ሜ ርሒቓ ትርከብ።
        
         *መበቆል ስልጣነ ትግራይ ዝኾነትን ኣብ መዝገብ ቅርሲ ኮምሽን ሳይንስን ውዱብ 
        ሕቡራት መንግስታት ብ1980ዓ/ም/ፈ ዝሰፈረት እያ።
        
         *ኣክሱም ናይ መጀምርታ ስርወ መንግስቲ ትግራይ ኣይኮነን።
        
         *ምሁራት ከም ዝሕብርዎ ብዙሓት ድልዱላት ስርወ መንግስቲ ከም ዝነበራ እዩ።ካብ 
         ኣተን ንምጥቃስ ዝኣክል ከም ይሓ፣ድኣማት፣ሓወልቲ፣ቆላ፣መጠራ፣መላዞን ካልኦትን እየን።
         
         *ብትኽክለኛ ኣክሱም መዓዝ ተመስሪታ ዝብል ንምቕማጥ ብዝተወሰን መልክዑ ይኸብድ 
         እዩ÷ምኽንያቱ ዝተወሰነ ናይ ሓበሬታ ሕፅረት ስለ ዘሎ።ግን ሓደሓደ ምሁራት ካብ ሓደሓደ
         ሓበሬታ ተመርኪሶም ከም ዝፅሕፍዎ ኣክሱም ኣብ መፋርቕ 2ክፍለ ዘመን ቅድሚ ልደተ 
         ክርስቶስ ተመስሪታ ይብሉ።እዚ ግምቶም  ብቐንዱ ዝብገስ ካብ  Periplus of Eritrean Sea
         ዝብል ሰነድ ኣብ 50ዓ.ም ዝተፅሓፈ እዩ። እዚ ሰነድ ማንዋል ኮይኑ ናይ ሓደ ናብ ባሕሪ ነጋሽ፣
         ወሽመጥ ኤደንን ውቅያኖስ ህንዲ ዝመላለስ ዝነበረ ነጋዳይ እዩ።ፀሓፊኡ ግን ኣይፍለጥን።እዚ 
         ሰነድ ዕሙቕ ዝበለ ሓበሬታ ስለ ናይ ኣክሱም፣ባሕሪ ነጋሽን ወሽመጥ ኤደንን ሒዙ ይርከብ።
         ብመሰረት እዚ ሰነድ ኣዱሊስ ናይ ከተማ ኣክሱም ወደብ ነይራ።ብተወሳኺ እዚ ሰነድ ዘውግዖ
         ንጉስ ዞስካለስ(ንጉስ ኣክሱም) ምስ መራሕቲ ሃገር ግሪክ ይራኸብ ከም ዝነበረ እዩ።
         
         *ኣብ መፈለምታ ኣክሱም ብ ወነንቲ መሬታ ትዕብለል ነይራ።እዚ ማለት መብዛሕቲኡ ኣታዊኦም
          ካብ ሕርሻ ካብ ዝኾኑ ጉጅለ ማለት እዩ።ደሓር ግና ቀንዲ ፍልፍል ኣታዊ ኣክሱም ካብ ብብሕትኻ
          ዝዉነን ብ ባሕሪ ነጋሽ ዝርከብ ንግዲ ኾይኑ።
         
         *ኣብ ገምገም ባሕሪ ነጋሽ ጥንታዊ ዝኾነ ወደብ ኣዱሊስ ይርከብ ነይሩ።እዚ ድማ መሕለፊ ንብዙሓት
          ናብ ኣክሱም ዝኸዱ ናይ ወፃኢ ነጋዶ ነይሩ።እዚ ወደብ ነጋዶ ብዝኸፍልዎ ክፍሊት መገልገሊ መርከባት
          ነይሩ።ብተወሳኺ ካብ እዚ ወደብ ብምልዓል ናብ ዉሽጢ ኣክሱም ዝዝርጋሕ ገፊሕ ንግዲ ነይሩ።
         
         *ስለዚ ኣክሱም ናይ ውሽጥን ደገን ንግዲ ብዝሕየለ መልክዕ ትቋፃፀሮ ነይራን ብጣዕሚ እዉን ብልፅግቲ ነይራ።
         
         *እቲ ናይ ውሽጥን ናይ ደገን ንግዲ ንምዕባለ ኣክሱም ዕዙዝ ዝኾነ ኣበርክቶ ኣዕሪፉ።
         
         *ነገስታት ኣክሱም ካብ ወርቂ፥ብሩርን ነሓስን ዝተሰርሑ ሳናቲም ኣብ ዉሽጦም እቶም ሳናቲም ድማ ናይ
          እቶም ነገስታት ምስሊ ብምግባር ይሰርሑ ነይሮም።ንናይ ውሽጥን ወፃእን ንግዲ ድማ እዞም ሳናቲም 
          ይጥቀሙ ነይሮም።እዚ ንግዲ ን ኣክሱም ምንጪ ብዙሕ ሃፍትን ብልፅግናን ኮይኑ።
        
         *ብዚ ኣታዊ እዚ ነገስታት ኣክሱም  ከመይ ዝበለ ቤተመንግስቲ፣ሓወልትን ቤተክርስትያንን ይሰርሑ ነይሮም።
          እዚ ድማ ን ኣክሱም ምልክት ምዕቡል ናይ ቴክኖሎጅይ ፈጠራ ምንባራ መመልከቲ እዩ።ንኣብነት ሳናቲም 
          ንጉስ ኢዛና
        
         *ነገስታት ኣክሱም እቶም ዝኸበሩ ንብረታት ንግድን ወደብን ካብ ፀላኢ ንምክልኻል ካብ ናይ እቲ ብባሕሪ 
          ነጋሽ ዝግበር ዝነብረ ንግዲ ኣታዊ ብምጥቃም ብጣዕሚ ጠንካራ ዝኾነ ሰራዊት ይሃንፁ ነይሮም።ብተወሳኺ 
          እዚ ሰራዊት ብምጥቓም ግዝኣቶም ብኹሉ ኣንፈት የስፋሕፍሑ ነይሮም።
        
         *ብወታደራዊ ሓያል፣ብምንቅስቓስን ንግዲ ድማ ምስ ኣብ ቀረባ ዝርከባን ዝረሓቓን እትገብርን ኣብ መበል 
          4ይ ክ/ዘ ኣብ ዓለም ካብ ዝነበራ 4ሓያላት ግዝኣታት ተሰሊፋ ዝነበረትን እያ።
        
         *ኣብ እቲ ምዕቡል ጊዘ ንኣክሱም ብምብራቕ ምሉእ ግዝኣት ባሕሪ ነጋሽ፣ብምዕራብ ክሳብ በረኽቲ ቦታታት
          ሩባ ናይል፣ብሰሜን ክሳብ ጫፍ ሰሜናዊ ኤርትራን ብደቡብ ክሳብ ሰሜን ሽዋ ግዝኣታቱ ኣስፋሕፊሑ።
        
         *እንድያም ሓደሓደ ሓበሬታት ከም ዝሕብርዎ ግዝኣትን ልዕልነትን ኣክሱም ካብ እዚ ንላዕሊ እዩ ይብልዎ።
        
         *The Christian Topography እትብል ብ ግሪካዊ ተጉዓዛይ ኮስማስ ኢንዲኮፕለስተስ ዝተፅሓፈት መፅሓፍ
          ከም እትሕብሮ ነጋዶ ኣክሱም ናብ ደቡብ ሩባ ናይል ን መራሕቶም ዝኸውን ወርቂ ንምዕዳግ ይጓዓዙ
          ከምዝነበሩ ትሕብር።
        
         *ሀዚሀዚ ብዝወፅኡ ዘለው ሓበሬታት ግና ግዝኣት ኣክሱም ምሉእ ቀርኒ ቀርኒ ኣፍሪካ(ኢትዮጵያ፣ኤርትራ፣ሱዳንን
          ሶማልያን)፣ግብፂ፣ዓረብን ካብኡ ንላዕልን( ክሳብ ማዳጋስካር)  ከምዝነበረ እዮም ዝጠቕሱ ዘለው።
        
         *ምስ ኣብ ናይ ሀዚ ሱዳን ዝርከብ ስርወ መንግስቲ ኩሽ(መረዌ) ሓያል ንሕንሕን ግጭትን ከም ዝንበረ መዛግብቲ
          ታሪኽ ይሕብሩ።ድሕሪ ብዙሕ ህልኽን ጎንፅን ድማ ብ ንጉስ ኢዛና ዝምራሕ ስርወ መንግስቲ ኣክሱም ን ግዝኣት
          ኩሽ ብ350 ዓ.ም ኣብ ትሕቲ ቁፅፅሩ ኣእቲዋ።
        
         *ብ ደቡብ ዓረብ ድማ መንግስቲ ኣክሱም ናይ ንግዲ ቀጠንኡ ንምዕባይ ናብ ዓረብ ገፅ ዘሎ ባሕሪ ነጋሽ ኣብ ትሕቲ
          ቁፅፅሩ ኣእቲዎ።እዚ ዝኸዉን ዘሎ ካብ2-6 ክፍለ ዘመን ኣብ ዘሎ ጊዘን ጠንካራ ሰራዊት ኣብ ዝነበሮም ሰዓት እዩ።
        
         *ኣክሱም ብዲፕሎማስን ብንግድን ምስ ግዝኣት ምብራቕ ሮማ፣ካልኦት ግዝኣታት ማእኸላይ ምብራቕ፣ምብራቕን 
          ካልኦት ዓድታት ኣብ ገማግም ውቅያኖስ ህንዲ ዝርከባን ጠንካራ ርክብ ነይርዎ።
        
         *ስለዚ ኣክሱም ንግሪክን ሮማን ክፍቲ በሪ ነይራ ዋላ ቅድሚ ክርስትያን ምስፍሕፉሑ።
        
         *ኣብ መፋርቕ 4 ክፍለ ዘመን(330ዓ.ም) ኣብ ኣፍሪካ ንመጀመርያ ጊዘ ብ ንጉስ ኢዛን እትማሓደር መንግስቲ ኣክሱም
          ሃይማኖት ክርስትና ተቐቢላ።እዚ ንኣክሱም ምስ ዓለም ዘለዋ ርክብ መወሰኽን መደልደልን ኮይንዋ።ብተወሳኺ እቲ 
          ፍፃመ ንኣክሱም ካብ እቲ ዝነበራ ዕብየት ብተዓፃፀፍ ንኽትምዕብል ገይርዋ።
        
         *ሃይማኖት ክርስትና ናብ ኣክሱም ምእታው ብደምቢ ዝተሓሰበሉ ኣይነበረን።እኳ ድኣስ ሃንደበት ነበረ።መበገሲኡ ድማ
          2ኣሕዋት (ፍሪምናጦስን ኤድስዮስን) ዝባሃሉ ተወለድቲ ግሪክ ጀልበኦም ሒዞም ማይ ንምስታይን ዓዲ ንምርኣይን ኣብ
          ወደብ ኣዱሊስ(ባሕሪ ነጋሽ) ዓረፉ።ኣብኡ ዝነበሩ ዕጡቓት ኣክሱም ድማ  ፀላእቲ ስለ መሰልዎም ብዝወሰድዎ መጥቃዕቲ
          እቶም ካልኦት ተሳፈርቲ እንትመቱ እቶም ክልተ ኣሕዋት ግና ተማረኹ።እቶም ዕጡቓት ድማ ናብ መራሒ ኣክሱም 
          ወሰድዎም።እቲ ንጉስ ፅቡቕ ዝኾነ ኣቀባብላ ስለ ዝገበረሎም ንሳቶም ድማ ብፍላይ ፍሪምናጦስ ሃይማኖት ክርስትና ከምህር
          ጀመረ ብኡ ኣቢሉ ድማ እቲ ሃይማኖት ክስፋሕፋሕ ጀመረ።
        
         *መዛግብቲ ታሪኽ ከም ዝሕብርዎ እምነት ክርስትና ናብ ኣክሱም ዝኣተወ ካብ 34ዓ.ም ኣትሒዙ እዩ።ነገር ግን ዕላው ኮይነ
          ኣብ መላእ ስርወ መንግስቲ ኣክሱም ዝተስፋሕፈሐሉ ኣብ ዘመነ ንጉስ ኢዛና(320ዓ.ም-350ዓ.ም) ኣብ ዘሎ ጊዘ እዩ።
        
         *ፍሪምናጦስ(ደሓር ጳጳስ ኣባ-ሰላማ) ብ 330ዓ.ም ንኢዛናን ናይ ቀረባ ኣዕርኽቱን ናብ እምነት ክርስትና ቀይረምዎም።
        
         *ካብቲ ጊዘ ሽዑ ጀሚሪ እምነት ክርስትና ሃገራዊ ሃይማኖት ኣክሱም ኮይኑ።ውፅኢቱ ድማ ሃይማኖት ክርስትና ብመራሕቲ 
          ውሕስና ከግንን ክስፋሕፋሕ ገይሩ።
        
         *ድሕሪ ሓደ ክፍለ ዘመን(ኣብ መወዳእታ 5ክ/ዘ)  ምምፃእ ፈለስቲ(9ተ ቅዱሳን) ናብ ኣክሱም እቲ ሃይማኖት ኣዐርዩ ክሰፍሕ
          ገይርዎ።
        
         *እዞም 9ተ ቅዱሳን ኣብ ሃይማኖት ዝነበሮም ንጥፈት ብጣዕሚ ፈጣን ነይሩ።ንኣብነት:-ካሊእ እምነት ዘምልኹ ክእምኑ ምግባር፣
          ቤተ ክርስትያናትን ገዳማትን ምህናፅ፣መፅሓፍ ቅዱስን ካልኦት ናይ ሃይማኖት መፃሓፍቲ ናብ ግእዝ ምትርጓምን ካልኦትን 
          ስራሕቲ ይሰርሑ ነይሮም።ካብዛ ሰዓት እሳ ጀሚሩ ግእዝ ናይ ቤተ ክርስትያን መገልገሊ ቋንቋ ኮይኑ።
        
         *ሓደ ካብቶም ምእታው እምነት ክርስትና ናብ ኣክሱም ዘስዓቦ ፅቡቕ ውፅኢት ምምዕባል ርክብ ኣክሱምን ግብፅን እዩ።
        
         *ጳጳስ ንምሻም ካብ መጀመርታ እቲ እምነት ዝኣትው ኣትሒዙ ቤተ ክርስትያን ኣክሱም ኣብ ቤተ ክርስትያን ኣሌክሳንደርያ-ግብፂ
          ፅግዕተኛ ነይሩ።
        
         *ፍሪምናጦስ(ኣባ ሰላማ) ጳጳስ ኮይኑ ዝተሾመ ብ ፓትርያሪክ ኣሌክሳንደርያ-ግብፂ እዩ።ምስተሾመ ናብ ኣክሱም ተላኢኹ።
        
         *እዚ ጳጳስ ብግብፂ ምሻም ዝብል ሓሳብ ብ1958ዓ.ም ኣብቂዑ።
        
             <h3>#ምድካምን ምውዳቕን ኣክሱም</h3> 
         *ንምድኻም ስዒቡ ድማ ንውድቀት  ስልጣነ ኣክሱም ዝኾኑ ክልተ ዓበይቲን ቀንድን ምኽንያታት
         እዞም ዝስዕቡ እዮም:-
     ሀ.ደጋዊ(External):
        1.ቀንዲ ምንጪ ንመንግስቲ ኣክሱም ዝኾነ ባሕሪ ነጋሽ ብኽልቲኡ ገፅ ናይ ተቛፃፂርዎ ስለ ዝነበረ ብዙሕ ጊዘ ምስ ደቡብ ዓረብ
          ጎንፂ ነይሩ።ንጉስ ካሌብ ን ዕጡቓት ደቡብ ዓረብ ብ 525ዓ.ም ብዘካየዶ መጥቃዕቲ  ደቡብ ዓረብ ኣብ ትሕቲ ቁፅፅሩ ኣእቲዎ።
          ደሓር ግና እቶም ዕጡቓት  ደቡብ ዓረብ ብ ዘካየድዎ ፀረ መጥቃዕቲ ክሳብ ሓደገፅ ናይ ባሕሪ ነጋሽ በፂሖም።ብድሕሪኡ ኣታዊ
          ናይ ኣክሱም ካብ ጊዘ ናብ ጊዘ ቀነሰ።
        2.ምስፍሕፋሕ ሃይማኖት እስልምና ኣብ 7ይ ክ/ዘ ድ/ል/ክ ን ንኡ ስዕቢ ዝመፀ ምምስራት ሙስሊም ዝኾነ ስርወ-መንግስቲ ደቡብ ዓረብ
         
        *ብዞም ክልተ ምኽንያታት ወደብ ኣዱሊስ ብ ደቡብ ዓረብ ብ 8ክ/ዘ ድ/ል/ክ ዓንዩ።ኣታዊ ካብ ወደብ ኣዱሊስ ስለ ዘቋረፀን ንግዲ 
         ብባሕሪ ነጋሽ ስለ ዘቋረፀ ዓቕሚ  ሰራዊት ናይ ኣክሱም እናተዳኸመ መፀ።
        
     ለ.ውሽጣዊ(Internal):
         ብምኽንያት ድኽመት ሰራዊት ካብ ህዝብ ቤጃን ካልኦትን ተደጋጋሚ ተፃብኦታት ይመፅእ ነበረ።
        
         *ብዞም ክልተ ዓበይቲ ምኽንያታት ስርወ መንግስቲ ኣክሱም ፖለቲክኡን ወታደራዊኡን ተዳኸመ።በዚ ምኽንያት ድማ ፖለቲካዊ ማእኸል
          ካብ ኣክሱም ናብ ደቡብ ተሻገረ።ኣብ መወዳእታ ስልጣነ ኣክሱም ወደቐ ናብ ዛግዌ ስርወ-መንግስቲ ድማ ብ12 ክ/ዘ ድ/ል/ክ ተሻገረ።
        
         <h3>#ትውፊታት ስልጣነ ኣክሱም</h3>

        *ስልጣነ ኣክሱም ከም ስልጣነ ይሓ፣መጣራ ተራእዮም ዝጠፍኡ ዘይኮነስ ን ብዙሕ ክፍለ ዘመናት ምዕባልኡ(ገናንኡ) ቀፂሉ እዩ።ዋላ ምስ 
        ወደቐ።
        
        *ንዚ ዘረጋግፀልና ድማ እቶም ዘለው ትውፊታት እዮም።ካብ ዘለው ትውፊታት ድማ እዞም ዝስዕቡ ይርከብዎም:-
        
        *ኣብ ኣክሱምን ከባቢኣን  ዝርከቡ ሓወልታት፣መቓብራት(ሃፀይ ባዜን፣ንጉስ ረምሃይ፣ሞዞሌም፣ሃፀይ ካሌብ፣ሃፀይ ገ/መስቀልን ብሪክ-ኣርክን)፣
         እቶም ሓወልትታት ዝተሃነፅሉ ጎቦ ዱራ፣መዛናግዒ ንጉስ ኢዛና፣ቤተ-መዘክር ስነ-ኳዕቲ ኣክሱም፣ቤተ መዘክር፣ታሪኽ ቤተ-ክርስትያን፣ኣብያተ
         ክርስትያናት (ኣክሱም ፅዮን፣ኣርባዕተ እንስሳ፣ኣቡነ ጴንጥልዮን፣ኢዮራዊ ሚካኤልን ደብረ በንኮልን)፣ዓዲ ቅዱስ ያሬድ ማይ ኬራሕ፣
         ቤተ ግዮርግስ(ደብረ-ማክዳ) ፣ቦታ ኳዕቲ ዴጎ ማሕበረ ፃድቃን፣ሓወልቲ ሙላዞ፣ወዘት... ምርኣይ ይካኣል።
        
         *ኣክሱም ዕድመ ፀገብ ሳናቲም፣ብራና ፅሑፋት ፣መገልገሊ ኣቑሑትን ይርከብዋ።
          
          ✔ቤተ መዘክር
          ✔ውፅኢታት ሓፂን
          ✔ሓወልትታት
          ✔መፃባበቕቲ(ሽልማት)
          ✔ጡብ(ናይ መንደቕ መስርሒ)
          ✔ስራሕቲ ሸኽላ
          ✔ሳናቲምን ናይ መቓብር ቦታታትን
         ☞መመረቲ ናይ መርከብ ተክኖሎጂ ዝነበረ ፍርስራስ ድማ ኣብ ወደብ ኣዱሊስ ይርከብ።
         
         ☞ምስራሕ ሓወልትታት፣ቤተ መዘክርን ምጥቃም ቋንቋታት ግሪክ፣ሳብያንን ግእዝን ምልክት ምዕባለ ናይ ስነ-ፅሑፍን ክእለት(ሞያ)ን እዮም።
          
         *እዞም ሓድግታት እዚኦም ንትግራይ ማእኸል ቱሪዝም(tourism) ኮይኖም የገልግሉ ኣለው።
         
             <h1>3.ይሓ(Yha)</h1>
         *ቅድሚ ስልጣነ ኣክሱም ካብ 8ይ-3ይ ቅ/ል/ክ ማእኸል ንግስነት ደኣማት ኮይና እያ።
         
         *በቲ ጊዘ ብንግዲ፣ሕርሻ፣ኪነ-ጥበብን ምምሕዳርን ኣብ ዝለዓለ ደረጃ በፂሓ ከምዝነበረት ዘመላኽቱ ቅርስታት ኣለው።
         
         *ብፍሉይ ጥበብ ዝተሰርሑ ክልተ ዓበይቲ ህንፃታት ምንባሮም ዑነኦም ይምስክር።
         
         *ይሓ ካብ ኣክሱም 56ኪ.ሜ፣ካብ መቐለ 206ኪ.ሜ፣ካብ ኣዲስ ኣበባ 1015ኪ.ሜ ርሒቓ ትርከብ።

        
    </pre>
</body>
</html>
